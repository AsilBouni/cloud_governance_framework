# ITIL 4 en Cloud Governance

## Inleiding

Cloud computing is laagdrempelig geworden. Met een paar klikken maak je een account aan bij een public cloud provider en binnen enkele minuten draait er een server. Voor een Proof of Concept is dat ideaal. Het probleem ontstaat pas later. Naarmate de cloudomgeving groeit, wordt het hebben van overzicht en duidelijkheid steeds moeilijker en omslachtiger. Kosten lopen op doordat resources blijven draaien (dit is overigens ook de reden waarom ik voor eerdere opdracht niet genoeg credits had ;)). Toegangsrechten worden te ruim ingesteld. Beveiligingsincidenten komen vaker voor en niemand weet precies wie waarvoor verantwoordelijk is.

Dit is het moment waarop cloud governance belangrijk wordt. Governance gaat niet over het afremmen van innovatie, maar over het maken van duidelijke afspraken en het bewaren van overzicht. Het helpt organisaties om cloudomgevingen veilig, beheersbaar en betaalbaar te houden, ook wanneer deze steeds groter en complexer worden.

In dit document staat ITIL 4 centraal. ITIL 4 is een veelgebruikt framework voor IT Service Management en kan een belangrijke rol spelen bij cloud governance. In de volgende hoofdstukken wordt uitgelegd wat ITIL 4 is, hoe het bijdraagt aan governance in de cloud, wat de sterke en zwakke punten zijn en hoe grote public cloud providers zich tot dit framework verhouden.



## Wat is ITIL 4?

ITIL staat voor Information Technology Infrastructure Library. Het is een wereldwijd erkend best practice framework voor IT Service Management, vaak afgekort als ITSM. ITIL 4 is de meest recente versie en werd geïntroduceerd in 2019. In vergelijking met eerdere versies is ITIL 4 minder strikt procesgericht en ligt de focus meer op samenwerking, flexibiliteit en waardecreatie. Persoonlijk kwam ik ook vrij vroeg in aanraking met ITIL 4. Zo hebben we in semester 2 van leerjaar 1 als verplichte BoK vak gekregen en wordt het ook enorm gepromoot bij mij op werk. Dit toont duidelijk aan dat ITIL niet slechts een framework is als alle andere (je leest er eens over en that's it). ITIL wordt juist gewaardeerd om hoe toepasbaar het is in de praktijk.

Een belangrijk uitgangspunt van ITIL 4 is dat IT niet bestaat om technologie te beheren, maar om waarde te leveren aan de organisatie. Dit sluit goed aan bij cloud computing, waar snelheid en aanpasbaarheid centraal staan. ITIL 4 probeert daarom niet alles vast te leggen in zware procedures, maar geeft richting en principes die organisaties kunnen toepassen op hun eigen manier.

Centraal in ITIL 4 staat het Service Value System, afgekort als SVS. Dit model beschrijft hoe verschillende onderdelen samenwerken om waarde te creëren. Het SVS bestaat uit vijf hoofdonderdelen:

- Guiding Principles  
- Governance  
- Service Value Chain  
- Practices  
- Continual Improvement  

ITIL 4 schrijft geen specifieke tools, cloudproviders of technologieën voor. Het framework is bewust technologie-onafhankelijk. Dat maakt het breed toepasbaar, maar betekent ook dat organisaties zelf keuzes moeten maken over de invulling.



## Bijdrage van ITIL 4 aan cloud governance

ITIL 4 draagt bij aan cloud governance op meerdere niveaus. Het gaat niet alleen over processen, maar ook over technologie, business en mensen.

### Processen en services

Met ITIL 4 worden wijzigingen bewust gepland en beoordeeld. Incidenten worden niet alleen opgelost, maar ook geanalyseerd om herhaling te voorkomen. Serviceafspraken worden vastgelegd, zowel met interne teams als met externe cloudproviders. Dit zorgt voor rust en voorspelbaarheid in een dynamische cloudomgeving.

### Componenten en technologie

Hoewel ITIL 4 geen technische richtlijnen geeft, speelt technologie wel degelijk een rol. Het framework helpt bij het vastleggen van eigenaarschap. Wie is verantwoordelijk voor een cloud subscription? Wie beheert identity en access? Wie beslist over netwerkconfiguraties?

Zonder duidelijke verantwoordelijkheden ontstaat er verwarring. Resources blijven bestaan omdat niemand zich eigenaar voelt. ITIL 4 dwingt organisaties om hierover na te denken en duidelijke afspraken te maken, wat essentieel is voor effectieve cloud governance.

### Business alignment

Een van de belangrijkste principes van ITIL 4 is dat IT altijd in dienst staat van de business. Cloud governance wordt daarmee gekoppeld aan bedrijfsdoelstellingen zoals kostenbeheersing, compliance en innovatie.

Dit betekent dat cloud niet wordt ingezet omdat het technisch interessant is, maar omdat het bijdraagt aan organisatiedoelen. ITIL 4 helpt om die koppeling expliciet te maken en regelmatig te evalueren of cloudservices nog steeds waarde leveren.

### Mensen en organisatie

In de praktijk faalt cloud governance zelden door technologie. Het faalt door mensen. Gebrek aan kennis, onduidelijke rollen of slechte samenwerking zijn vaak de echte oorzaken.

ITIL 4 erkent dit en benadrukt het belang van cultuur, samenwerking en continue verbetering. Het framework sluit goed aan bij moderne manieren van werken zoals DevOps, waarin teams gezamenlijk verantwoordelijk zijn voor services. Door duidelijke verantwoordelijkheden te combineren met samenwerking, ontstaat een stabiele basis voor cloud governance.



## Is ITIL 4 compleet voor cloud governance?


ITIL 4 dekt veel aspecten van governance af, maar het is niet volledig als het gaat om cloud-specifieke onderwerpen. Het framework gaat bijvoorbeeld niet diep in op technische beveiligingconfiguraties, IAM of kostenoptimalisatie.

Onderwerpen zoals cloud security, IAM en FinOps vereisen aanvullende frameworks en best practices. Daarom wordt ITIL 4 in de praktijk vaak gecombineerd met andere standaarden ITIL 4 vormt daarmee een sterk fundament, maar geen complete oplossing. Het biedt structuur en richting, terwijl andere frameworks de technische diepgang leveren.


## Sterke en minder sterke punten van ITIL 4

Voor ITIL 4 is een bekend, gerespecteerd en breed geaccepteerde framework binnen de IT. Het kan veel waarde toevoegen aan organisaties. Het kan echter tegelijkertijd vrij abstract zijn wanneer organisaties hier niet zorgvuldig mee omgaan en niet volwassen genoeg zijn.

## ITIL 4 en public cloud providers

Public cloud providers zoals AWS, Microsoft Azure en Google Cloud Platform conformeren zich niet formeel aan ITIL 4. Dat is logisch, omdat ITIL geen certificerende standaard is voor platforms.

Wel sluiten veel cloudservices goed aan op ITIL-principes. Denk aan monitoring en logging voor incident management, managed services die changeprocessen ondersteunen en governance tools zoals Azure Policy of AWS Organizations.

In de praktijk leveren cloudproviders de technische mogelijkheden, terwijl organisaties ITIL 4 gebruiken om daar governance bovenop te organiseren. De verantwoordelijkheid ligt dus bij de klant, niet bij de provider.



## Gekozen video

Ter ondersteuning van dit onderwerp is de volgende video gebruikt:

- Titel: ITIL 4: A Successful Implementation of ITIL Practices for Cloud Services (AWS and Azure)  
- Bron: YouTube  
- Link: https://www.youtube.com/watch?v=sxY3-W-5yJc  

De video geeft een toegankelijk overzicht van hoe ITIL 4 in cloudomgevingen kan worden toegepast.


## Bronnen

- ITIL 4 in the Cloud Era – ITSM Professor  
- ITIL 4 pocket guide (fysiek boek)

---
